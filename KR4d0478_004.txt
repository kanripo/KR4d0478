# -*- mode: mandoku-view; -*-
#+TITLE: 蒲室集
#+DATE: 2015-08-25 00:11:16.457935
#+PROPERTY: ID KR4d0478
#+PROPERTY: BASEEDITION WYG    
#+PROPERTY: JUAN 卷四
<pb:KR4d0478_WYG_004-1a>¶
欽定四庫全書¶
　蒲室集卷四¶
　　　　　　　　　　　　元　釋大訢　撰¶
　律詩(五言/)¶
　　佛智師歸仰山¶
早發扶輿拜鐙明愛白頭故鄉元自好遊子獨淹留壯¶
業真何用孤懷未忍休始終存衆望不敢畏離憂¶
　　送張用鼎遊燕南¶
<pb:KR4d0478_WYG_004-1b>¶
天上知名乆由來漢客星江湖歌白雪風露滿青㝠巴¶
蜀須傳檄燕山待勒銘壯夫期逺大不獨抱遺經¶
　　寄皇甫州判三首¶
吏隠風流甚髙懷似野僧八分秦畫古三尺漢官能止¶
水心無競清秋氣欲增扶摇如有待萬里看飛騰¶
錫谷泉無比青山亦可人試茶招野客拄笏及清晨平¶
野牛羊卧空庭鳥雀馴學優為政樂風俗見遺民¶
講罷長干寺牛頭取次遊秋風三載别滄海一身浮擊¶
<pb:KR4d0478_WYG_004-2a>¶
鉢隨魚艇翻經滿石樓故人知我意書札為相酬¶
　　次韻寗宣尉¶
將門三葉貴古劍雪霜硎霧卷烏蠻淨風生碧海清投¶
壺驚甲帳飛墨動雲屏未愜清遊興松房聽雨聲¶
　　送别二首¶
行役何時了宗門可罷參棲遲無杜曲留滯尚周南渡¶
水聞天磬登山禮佛龕百年重回首風柳正𣯶𣯶¶
沙鳥髙低語江雲斷續飛青山携手别秋日故人稀落¶
<pb:KR4d0478_WYG_004-2b>¶
落芳心在悠悠昨夢非歌長不用續鯨浪暗吹衣¶
　　趙大年小景¶
斷葦仍催雪寒潮不上溝扁舟從此去一衲更何求望¶
逺支頥倦臨流照影羞披圖重有感空負五湖秋¶
　　送秦元之參議赴太禧宗禋院二首¶
聖皇思孝治禋祀荅鴻禧文祖尊虞典祠官肅漢儀嘉¶
言資畫諾直道在綱維珍重如金玉山林慰所知¶
臺省東南重俱稱幕府賢人誇冠有豸我愛筆如椽行¶
<pb:KR4d0478_WYG_004-3a>¶
李江東月離觴柳下筵春風遺愛地賑粟萬樓船¶
　　送人奔父䘮二首¶
銜訃奔程急秋陽晚作威馬悲循道踴烏感傍人飛遊¶
學期身達哀榮與願違始終全志養德業足光輝¶
死生千里别父子百年心淚盡黄泉咽愁來白晝隂雲¶
山通楚逈江水入淮深廬墓多&KR1444;應他年恵好音¶
　　寄趙伯寧中丞(有序/)¶
　八月二十一日人達趙伯寧中丞書其日趙初度遂¶
<pb:KR4d0478_WYG_004-3b>¶
　寄詩二首趙與予同生甲申也¶
早忝相知舊山林愧不才生申同八月華甲異三台鵷¶
鷺龍庭會風雲玉帳回遥知初度日宣賜紫霞桮¶
新寺承恩重深慚燕雀微寶階華散綺金地月增輝布¶
畫勞鈞軸經營識化機西湖風雪夜還憶對麻衣¶
　　荅張雪峯司農二首¶
宿衞千官直明公列上頭露華金井凍紅葉石渠秋分¶
職農司重為邦食貨優不忘方外興書札到林丘¶
<pb:KR4d0478_WYG_004-4a>¶
營繕勞供億推忠荅聖恩玉泉上林苑金地給孤園華¶
雨㸔還眩星河坐可捫南宗猶借重不惜問風旛¶
　　庚午秋過淮安¶
百感何嗟及行人過楚州笛聲今夜月雲物向時秋古¶
驛依城住長河傍海流天王南狩日曾此駐鳴騶¶
　　過淮河口¶
水次千家市蠻商聚百艘揚徐元接壤河泗此交流乗¶
傳陪天使浮桮任海漚夜凉瞻斗柄想見上林秋¶
<pb:KR4d0478_WYG_004-4b>¶
　　送薩天錫照磨赴燕南憲幕¶
蕭寺留詩别髙懷不負公江聲元自急山勢古來雄下¶
榻疎鐘雨登臺落木風重來無幾日除道避乗驄¶
　　送簡上人(有序/)¶
　分院官按行吉安諸山取妄庸住持十數人革去令¶
　簡持咨赴行院投之簡求詩贈此¶
千古象龍地凄凉狐兎居固應韓子論無復仲靈書使¶
命文仍重宗綱網未疏煩君馳驛急感激壯懷孤¶
<pb:KR4d0478_WYG_004-5a>¶
　　蘭蕙同芳圖為馬元博題(其兄伯庸為三臺中丞/元博御史掾時人榮之)¶
比德宜君子同芳伯仲間舞風長佩委笑日淺眉灣蕙¶
帳懷幽遯蘭臺接上班國香應自媚容伴玉人閒¶
　　挽陳如心縣尹¶
自昔稱人望寧論禄仕豐平生太丘長今見魯山公顒¶
若思時雨薰然被德風承顔空有夢長與逝川東¶
　　楊執中幼與予同舍自予去鄉里一别四十五年¶
　　矣乍見俱不相識承惠詩二首次韻謝之¶
<pb:KR4d0478_WYG_004-5b>¶
勛業雙蓬鬢江湖萬里心扣舷山月近欹枕夜濤深多¶
士懷東觀何人賦上林只將絃上趣白雪冩遺音¶
青衿巷南北雞犬識比鄰驟面初疑夢論交晚覺親文¶
章元有命耕釣豈無人老矣非吾願滄洲合問津¶
　　次韻奉荅吳可堂左丞致政寓九江見貽¶
晚節陶元亮平生賀季真雞豚栗里社賔客午橋春風¶
物三生夢功名百嵗身種蓮毋負約金地不生塵¶
　　送睢陽王德明辟内御史府掾¶
<pb:KR4d0478_WYG_004-6a>¶
巡逺睢陽後遺風士氣豪河經商邑壯山並閼臺髙月¶
窟求龍種天池集鳳毛辟書寧易致不用歎賢勞¶
　¶
　¶
　¶
　¶
　¶
　¶
<pb:KR4d0478_WYG_004-6b>¶
　¶
　¶
　¶
　¶
　¶
　¶
　¶
　蒲室集卷四¶
